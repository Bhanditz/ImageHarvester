REZUMATUL LUCRĂRII
Înregistrarea rezumatelor este deschisă începând din data de 02.07.2014
Rezumatul va fi acceptat NUMAI în format electronic.
Vor fi înregistrate și evaluate NUMAI rezumatele trimise la adresa electronică 
oamgmamr.conferinta@yahoo.com

DERULAREA PROCESULUI
Primirea și evaluarea rezumatelor: perioada 02 - 31 iulie 
Confirmarea înregistrării  rezumatului,  către autor: maxim trei zile lucrătoare de la data primirii
Evaluarea lucrării de către Comitetul știintific: perioada de maxim șapte lucrătoare de la data înregistrării
Comunicarea rezultatului evaluării și confirmarea acceptării rezumatului către autor: maxim 14 zile lucrătoare de la data înregistrării
Autorii care primesc confirmarea acceptării rezumatului urmează instrucțiunile pentru Prezentare.

DESCRIEREA DOCUMENTULUI
Date despre autor
Nume și prenume
Oraș
Loc de muncă actual
Poziția la locul de muncă actual
Altă afiliere dacă este cazul: Universitate, Şcoala postliceala, Colegiu, etc.
Număr de ani în exercitarea profesiei
Date de contact: telefon și e-mail
Sunt admiși maxim doi autori pentru aceeași lucrare, situație în care sunt necesare datele personale de la fiecare.
Pentru autori: model
Popescu Ioana*, Ionescu Rodica**
  *Asistent medical principal licențiat
**Asistent medical principal, Asistent șef Spital Urgență

Structura documentului
Documentul va avea următoarea structură:
Titlu
Încadrarea în domeniu/temă 
Istoric sau justificare
Comentarii 
Scop 
Material și metodă 
Conținut 
Concluzii
Titlu
Titlul rezumatului va coincide cu titlul prezentării
Limita de litere: maxim 150 litere
Literele: majuscule

Încadrarea în domeniul tematic 
Domeniul tematic în care se încadrează lucrarea

Istoric sau justificare
Un singur paragraf care descrie motivația alegerii temei din perspectiva importanței sau relevanței în raport cu tema evenimentului.

Comentarii 
Un singur paragraf care conține, după caz, părerea autorului despre tema aleasă, și/sau scurt comentariu  despre subiect și importanța/actualitatea temei în context național sau internațional.

Scop
Un singur paragraf care descrie rezultatul urmărit prin prezentarea lucrării în cadrul conferinței.

Material şi metodă 
Pentru domeniul tematic Cercetare
Unul sau două paragrafe scurte, care descriu materialele și metoda/metodele folosite pentru realizarea studiului/lucrării.

Conținut
Descrie principalele idei pe care va fi structurată prezentarea.

Concluzii
Un singur paragraf care descrie concluzia generală a prezentării.

Reguli de redactare 
Limita de cuvinte: maxim 400, în subcapitolele Conținut și Concluzii
Nu este admisă folosirea de cuvinte netraduse din alte limbi (excepții, reglementări specifice mărcilor înregistrate)
Textul va fi redactat cu litere Times New Roman, mărime 12, culoare negru, la un rând.
Documentul va fi redactat și salvat în Microsoft Word 97-2003 (*.doc)
Nu sunt admise abrevieri și acronime.
Este obligatorie folosirea de diacritice.
Nu este admisă inserarea de grafice, schițe, tabele sau fotografii în text.





Evaluarea rezumatelor
Criteriile de evaluare sunt:
      -     Încadrarea în domeniul tematic menționat de autor
Relevanța lucrării în raport cu tema evenimentului
Respectarea cerințelor privind rezumatul lucrării
Respectarea termenelor
Impresie  generală: concizie, vocabular.

Fiecare criteriu va avea asociată o grilă de punctaj și penalizări. 
Punctajul general va constitui rezultatul evaluării și poate fi comunicat autorului, la cerere.

Termeni de referință

Trimiterea rezumatului către Comitetul știintific al evenimentului este considerată accept al publicării documentului “Rezumat al lucrării” în broșura evenimentului. 

Trimiterea rezumatului și prezentării către Comitetul știintific al evenimentului este considerată accept al mediatizării participării ca autor la eveniment (nume și prenume, titlul lucrării, conținut).

Trimiterea rezumatului și prezentării către Comitetul știintific al evenimentului  constituie implicit confirmarea autenticității documentului ca aparținând autorului sau autorilor menționați. În cazul în care în rezumat sau prezentare sunt folosite extrase din documente ale altui autor sursa trebuie menționată în paranteză (autor, document, an publicare). Responsabilitatea asupra autenticității documentului ca aparținând autorului sau autorilor menționați revine exclusiv autorului/autorilor documentului.

Comitetul științific își rezervă dreptul de a interveni asupra textului NUMAI pentru erori gramaticale/de redactare minore.
